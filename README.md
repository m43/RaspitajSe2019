# RaspitajSe2019
**RasPItaj se!** je znanstveno edukativni program u organizaciji Istraživačkog centra mladih namijenjen onima koji se prvi put susreću s programiranjem računala za ugrađene sustave. Ovogodišnja radionica se odvijala u dva nepovezana dijela, u dva odvojena termina: prvi u subotu 12.10.2019. i drugi u nedjelju 13.10.2019.

Prvi termin je obuhvatio prenošenje znanja o osnovama korištenja računala Raspberry Pi i programiranju svijeta u igri Minecraft Pi kroz predavanje, demonstracije i mini zadatke. Termin je obuhvatio sljedeće:
 - što je Raspberry Pi
 - bootanje Raspbian sustava
 - osnove korištenja operacijskog sustava Linux
 - osnove programskog jezika Python
 - upotreba Pythona za programiranje igrice Minecraft Pi kroz primjere i zadatke
Korišteni materijali su u ovom repozitoriju, ako ih želite proučiti, entry point je skripta ***minecraft/examples.py*** koja unutar sebe obuhvaća tok radionice kako je predavač izvodi i daje upute što i kada je potrebno od ostalih resursa u repozitoriju koristiti. 

Drugi termin je dao sudionicima priliku susresti se s jednostavnim primjerima uporabe OpenCV biblioteke u svrhu prepoznavanja objekata te dao uvod u domenu računalnog vida. OpenCV biblioteka se instalirala na Raspberry Pi računalo i koristila u programskom jeziku Python. Tijekom radionice, sudionici su dobili zadatke u kojima su koristili OpenCV biblioteku i kameru s mobitela. Neki od zadataka su bili:
 - prepoznavanje objekta na slici
 - prebrojavanje lica na slici
 - korištenje rezultata prepoznavanja u Python programu

Ovim dvjema radionicama je zaokruženo još jedno opetovanje raspberry pi radionica: **RasPItaj Se! 2019**